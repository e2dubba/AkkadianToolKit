Cuneified Sennacherib 22

[This cuneiform text was computer-generated from a transliteration.]
𒃻𒇴 𒀭𒌓𒅆𒁲𒈬 𒀭𒌓𒅆𒊩𒊮𒂍𒃲𒈨𒌍𒋙𒊩𒌦𒈨𒌍 𒂍𒃲𒋙𒇽𒈠𒆷𒄷𒇽𒈠𒆷𒄷𒇽𒈠𒇷𒄷𒁹𒄩𒍝𒆥𒀀𒌑𒁹𒄩𒍝𒆥𒅀𒌑𒄿𒈾 𒐉𒂊 𒄫𒊑𒅀 𒀀𒈾 𒆳𒂍𒁹𒅀𒁺 𒇻 𒀠𒇷𒅅𒀭𒈨𒌍 𒈠𒊩 𒆳𒋙 𒄿𒈾 𒆠𒆪𒋙𒉡 𒀉𒆠𒈠 𒆠𒆗 𒄑𒈣𒈨𒌍 𒌑𒊬𒄒𒈠𒌷𒈾𒄀𒋼𒊩𒆠𒆳𒈾𒄀𒀀𒋼𒊏𒀝𒆠𒁍𒈠𒇻𒋾 𒄿𒈾 𒉈𒊑𒁉𒋙𒌦 𒉿𒄣𒋾 𒋗𒉡𒄭𒅖 𒂊𒊒𒌝𒈠𒇽𒂟𒈨𒌍 𒀞𒅀𒌉𒁍𒀪 𒄊𒅀 𒂟𒄭𒀀𒅀 𒂊𒄯𒈠𒌷𒊌𒆪 𒀠𒈨 𒄿𒈾 𒀭𒄑𒁇 𒀝𒈬𒂊𒊒𒌝𒈠 𒀀𒈾 𒆠𒆗 𒂍𒃲𒋙 𒊩𒈠 𒋳𒋙 𒃻𒋗 𒃻𒂵 𒆷 𒉌𒁉 𒀾𒇻𒆷 𒋫𒈥𒋫𒋙 𒅗𒂍𒌅 𒌷𒈨𒌍𒋙 𒀊𒇧 𒀝𒄥 𒀸 𒀭𒄑𒁇 𒀝𒈬 𒆠𒈠 𒇯 𒀀𒁍𒁉 𒌑𒊺𒈨𒌍𒐈 𒌷𒈨𒌍𒉌𒌍𒐊 𒌷𒈨𒌍𒀲𒈨𒌍𒆠𒆪𒋙𒉡𒁈𒋙𒉡𒆠𒆪𒋙𒉡𒊒𒋾𒋙𒉡𒌷𒈾𒄀𒋾𒆳𒉈𒆷𒌓𒌷𒉈𒆷𒌅𒌷𒋼𒀀𒁹𒆰𒁀𒃻𒌷𒋼𒀀𒁹𒈬𒁀𒃻𒈬𒆰𒇽𒅀𒊍𒀭𒇽𒆷𒆏𒊏𒇽𒆷𒆏𒌷𒇽𒆷𒆏𒊑𒇽𒁺𒌝𒈬𒄣𒌷𒁺𒌝𒈬𒄣𒇽𒋢𒆷𒀀𒀀 𒇽𒊓𒄠𒌑𒈾𒌷𒋢𒆷𒀀𒀀 𒌷𒊓𒄠𒌑𒈾𒌓𒈨𒅖 𒇡𒄫𒇡𒄫 𒌓𒈨𒅖𒇽𒂈 𒊭 𒈗 𒆳𒉏𒈠𒆠𒇽𒌉𒋫𒉡𒋙𒌓𒍣𒍣𒅖𒌅𒆰𒋫𒋙 𒃲𒌑𒃲𒌑𒌅𒆰𒋫𒋙𒀀𒁲 𒁹𒀭𒉺𒈬𒃻𒌦 𒌉 𒁹𒀭𒀫𒌓𒌉𒍑𒋧𒈾𒌌𒌅 𒂍𒃲 𒌑𒈠𒇻𒅆𒊭 𒀏𒆠𒂍𒃲 𒆪𒊑𒇷𒀜𒈨𒌍𒅀𒁶 𒀀𒋻𒁴𒈠𒆕𒋡𒊒 𒈠𒀪𒁺𒋫𒂇𒋾 𒌷𒈦𒃷 𒂍𒃲𒆕𒃼 𒂍𒃲𒄿𒈾 𒆕𒋡𒊑 𒊍𒁀𒋫𒄿𒈾 𒆕𒋡𒊑 𒊭 𒌌𒌅 𒆠𒆗 𒌑𒊩𒇷 𒊍𒁀𒋫𒂍𒃲 𒊏𒁉𒌈 𒊭 𒍢𒅕 𒈤𒊑𒋾 𒈠𒀪𒁹 𒋗𒌅𒋥𒄿𒈾 𒊩𒌨𒆳 𒈜𒁉𒅀 𒅆𒌓 𒇽𒁶𒃲𒇷𒂊 𒂗𒄣𒋾𒋻𒂍 𒆳𒄩𒈠𒉏 𒆳𒄿 𒂖𒇷𒆍𒈨𒌍𒊿𒋛𒃻𒊿𒂊𒇷𒃻𒆍𒈨𒌍𒃻𒉌𒌓𒉿𒄿𒇻 𒉿𒍮𒌑𒀭𒆘𒀭𒆗𒈨𒌍 𒍢𒊒𒋾𒀭𒆘𒀭𒆗𒀀𒈾 𒋗𒋼𒋩 𒈠𒃲 𒍑𒊐𒁉𒉣 𒅈𒆪𒌑
i 1	

𒁹𒀭𒂗𒍪𒋀𒈨𒌍𒌷𒁀 𒈗 𒃲𒌑
	

𒈗 𒆗𒉡 𒈗 𒆧𒃻𒋾 𒈗 𒆳 𒀸𒋩𒆠
	

𒈗 𒄒𒋥 𒇹𒁴 𒊑𒂍𒌝 𒀉𒉿𒋗
	

𒈪𒄫 𒀭𒈨𒌍 𒃲𒈨𒌍 𒈾𒈲 𒆤𒋾
i 5	

𒊏𒀪𒅎 𒈪𒃻𒊑 𒂊𒄫 𒌑𒊓𒀀𒋾
	

𒀀𒌨 𒋰𒁍𒌓 𒀀𒆠𒄿 𒊓𒄭𒊒 𒁮𒋡𒀀𒋾
	

𒀉𒈝 𒁍𒈠𒈝 𒍣𒅗𒊒 𒃼𒁺
	

𒀀𒃻𒈩 𒆗 𒂷𒆠 𒊐𒁍 𒆷𒀪𒀉
	

𒆷 𒈠𒄀𒊑 𒈬𒉺𒅁𒊑𒄣 𒍝𒈠𒀀𒉌
i 10	

𒀭𒀸𒋩 𒆳𒌑 𒃲𒌑 𒈗𒌓 𒆷 𒃻𒈾𒀭
	

𒌑𒆳𒇷𒈠𒀭𒉌𒈠 𒌋𒅗 𒁶𒊑
	

𒀀𒈨 𒉺𒊩𒆠 𒌑𒊬𒁀𒀀 𒄑𒆪𒈨𒌍𒅀
	

𒌌𒌅 𒀀𒀊𒁀 𒂊𒇷𒉌𒋾 𒊭 𒃻𒇴 𒀭𒌓𒅆
	

𒀀𒁲 𒌓𒁴 𒉺𒅁𒇷𒋾 𒊭 𒍢𒀉 𒀭𒌓𒅆
i 15	

𒁶𒊑 𒉌𒆳 𒊕𒁺 𒌑𒊕𒌋𒌋 𒊺𒁍𒌑𒀀
	

𒅇 𒂷𒆠 𒈨𒍮𒋾 𒂊𒁺𒊒 𒋫𒄩𒍣
	

𒁕𒄉𒈨𒋙𒌦 𒄑𒍣𒁍𒈠
	

𒆠𒈠 𒋢𒁷𒉌𒄷 𒉌𒄀𒄑𒍢
	

𒂊𒁹 𒅁𒌓𒋙 𒀀𒊬 𒆷 𒀪𒀀𒊑
i 20	

𒄿𒈾 𒈤𒊑𒂊 𒄫𒊑𒅀 𒊭 𒁹𒀭𒈩𒀀𒋧𒈾
	

𒈗 𒆳𒃸𒀭𒂄𒐊𒐋 𒀀𒁲 𒂟𒄭𒀀 𒉏𒈠𒆠
	

𒊑𒍢𒋙 𒄿𒈾 𒋫𒂇𒋾 𒆧𒆠 𒀾𒋫𒃶 𒅆𒅆𒋙
	

𒄿𒈾 𒉠 𒌓𒄩𒊑 𒋗𒀀𒌅 𒂊𒍦 𒆠𒆘𒋢
	

𒂊𒁹 𒅁𒌓𒋃𒈠 𒈾𒄫𒆪 𒂊𒄭𒅕
i 25	

𒄑𒇀𒈨𒌍 𒀲𒆳𒊏𒈨𒌍 𒄑𒍮𒌝𒁉 𒀲𒋙𒀯𒈨𒌍
	

𒊭 𒄿𒈾 𒆤𒊒𒌒 𒋫𒄩𒍣 𒌑𒈦𒅆𒊒
	

𒅅𒋗𒁕 𒋗𒅀𒀀𒀀 𒀀𒈾 𒂍𒃲𒋙 𒊭 𒆠𒆗
	

𒆍𒀭𒊏𒆠 𒄩𒁹 𒂊𒊒𒌝𒈠 𒀊𒋼𒈠
	

𒂍 𒉌𒈲𒋾𒋙 𒆬𒄀 𒆬𒌓 𒌑𒉡𒌓 𒆬𒄀 𒆬𒌓
i 30	

𒉌𒌓 𒀀𒃼𒌅 𒊩𒈠 𒋳𒋙 𒃻𒋗 𒃻𒂵
	

𒆷 𒉌𒁉 𒅗𒂍𒌅 𒄘𒌦 𒊩𒊮𒂍𒃲𒈨𒌍𒋙
	

𒇽𒃲𒋼𒈨𒌍 𒇽𒌋𒌋𒍝𒊍 𒉺𒉌 𒇽𒈜𒈨𒌍
	

𒊩𒈜𒈨𒌍 𒋛𒆟𒋾 𒌝𒈠𒀀𒉌
	

𒈠𒆷 𒁀𒋗𒌑 𒄷𒄭𒋰𒁉𒇻𒌓 𒂍𒃲𒍑
i 35	

𒌑𒊺𒍝𒄠𒈠 𒊩𒆷𒁹 𒄠𒉡 𒄿𒈾 𒂊𒈮 𒀭𒀸𒋩
	

𒂗𒅀 𒐕𒌋𒐊 𒌷𒈨𒌍𒋙 𒆗𒉡𒋾 𒂍 𒂦𒈨𒌍
	

𒊭 𒆳𒆗𒁲 𒅇 𒐉 𒈨 𒌋𒌋 𒌷𒈨𒌍 𒌉𒈨𒌍
	

𒊭 𒇷𒈨𒋾𒋙𒉡 𒀠𒈨 𒆳𒌓 𒀾𒇻𒆷 𒊩𒆷𒄢
	

𒇽𒌫𒁉 𒇽𒀀𒊏𒈬 𒇽𒆗𒁺
i 40	

𒊭 𒆠𒆗 𒀕𒆠 𒂗𒆤𒆠 𒆧𒆠 𒌷𒄯𒊕𒌦𒈠
	

𒄘𒃮𒀀𒆠 𒌓𒄒𒉣𒆠 𒀀𒁲 𒌉𒈨𒌍 𒌷
	

𒂗 𒄭𒀉𒁲 𒌑𒊺𒍝𒄠𒈠 𒊩𒆷𒁹 𒄠𒉡
	

𒄿𒈾 𒋫𒀀𒀀𒅈𒋾𒅀 𒇽𒌅𒀪𒈬𒈾
	

𒇽𒊑𒄭𒄷 𒇽𒅀𒁖𒄣 𒇽𒌑𒁍𒁺
i 45	

𒇽𒄃𒊑𒂊 𒇽𒈠𒆷𒄷 𒇽𒄖𒊒𒈬
	

𒇽𒌑𒁍𒈝 𒇽𒁕𒈬𒉡 𒇽𒃵𒁍𒈝
	

𒇽𒄭𒅔𒁕𒊒 𒇽𒊒𒀪𒌋𒀀 𒇽𒁍𒄣𒁺
	

𒇽𒄩𒄠𒊏𒉡 𒇽𒄩𒂵𒊏𒉡 𒇽𒈾𒁀𒌅
	

𒇽𒇷𒀪𒋫𒀀𒌑 𒇽𒀀𒊏𒈬 𒆷 𒃶𒋗𒋾
i 50	

𒁁𒄩𒊕 𒀝𒋤𒌓 𒈫 𒈨 𒐍 𒅆 𒌦𒈨𒌍 𒌉 𒃲
	

𒍑 𒅇 𒊩 𒀲𒆳𒊏𒈨𒌍 𒀲𒋙𒀯𒈨𒌍 𒀲𒈨𒌍
	

𒀲𒃵𒂷𒈨𒌍 𒄞𒈨𒌍 𒅇 𒍢𒂊𒉌 𒊭 𒆷 𒉌𒁉
	

𒊩𒆷𒌅 𒅗𒂍𒌅 𒀾𒇻𒆷 𒀀𒈾 𒆠𒆗 𒆳 𒀸𒋩𒆠
	

𒄿𒈾 𒈨𒋾𒅅 𒄫𒊑𒅀 𒊭 𒁹𒀭𒉺𒂗𒈬𒈨𒌍
i 55	

𒇽𒆠𒉿 𒌷𒄩𒊏𒊏𒋼 𒆬𒄀 𒆬𒌓 𒄑𒈬𒆹𒃶𒉌
	

𒃲𒈨𒌍 𒀲𒈨𒌍 𒀲𒃵𒂷𒈨𒌍 𒄞𒈨𒌍 𒅇 𒍢𒂊𒉌
	

𒋫𒈥𒋫𒋙 𒅗𒂍𒌅 𒄠𒄯 𒁀𒄷𒆷𒋾
	

𒌷𒄭𒆸𒈨 𒇽𒉽 𒀝𒍢 𒄿𒈾 𒄑𒆪𒈨𒌍 𒌑𒌑𒆤𒈠
	

𒂊𒁺 𒌌 𒂊𒍦 𒄷𒊑𒋗𒌦 𒄿𒈾 𒂵𒅆𒅆
i 60	

𒀀𒈜𒈠 𒋛𒆟𒋾 𒌷 𒌑𒊩𒈨 𒈾𒄖𒌑
	

𒋗𒀀𒌅 𒀀𒈾 𒌍𒋗𒋾 𒊍𒁁 𒁹𒂗 𒄞
	

𒌋 𒇻𒀴𒈨𒌍 𒌋 𒀲 𒄑𒃾 𒌋𒌋 𒀲 𒅗𒈝𒈠
	

𒊑𒊺𒋾𒋙 𒀀𒈾 𒀭𒈨𒌍𒉌 𒆳 𒀸𒋩𒆠
	

𒂗𒈨𒌍𒅀 𒌑𒆥 𒆕𒊑𒌑
i 65	

𒄿𒈾 𒈫𒂊 𒄫𒊑𒅀 𒀭𒀸𒋩 𒁁𒉌 𒌑𒋳𒆸𒀭𒉌𒈠
	

𒀀𒈾 𒆳 𒇽𒁉𒅆𒄿 𒅇 𒆳 𒇽𒅀𒋢𒁉𒃲𒆷𒀀𒀀
	

𒊭 𒌌𒌅 𒌌𒆷 𒀀𒈾 𒈗𒈨𒌍 𒀜𒈨𒌍𒅀 𒆷 𒆤𒉡𒋙
	

𒇻 𒀠𒌨 𒆠𒆗 𒄯𒃻𒀀𒉌 𒍠𒊒𒋾
	

𒀀𒊮 𒉆𒊏𒍢 𒄿𒈾 𒀲𒆳𒊏 𒅈𒆏𒈠
i 70	

𒄑𒇀 𒄊𒅀𒅀 𒄿𒈾 𒋾𒅅𒅗𒋼 𒌑𒃻𒀾𒅆
	

𒀾𒊒 𒊒𒋗𒄣 𒄿𒈾 𒄊𒅀𒅀 𒊑𒈠𒌋𒌋 𒀜𒋳𒄑
	

𒌷𒂍𒁹𒆠𒇴𒍝𒄴 𒌷𒄩𒅈𒁹𒉿
	

𒌷𒂍𒁹𒆪𒁁𒋾 𒌷𒈨𒌍𒋙𒉡 𒂍 𒂦𒈨𒌍𒉌
	

𒆗𒉡𒋾 𒀠𒈨 𒆳𒌓 𒌦𒈨𒌍 𒀲𒆳𒊏𒈨𒌍
i 75	

𒀲𒋙𒀯𒈨𒌍 𒀲𒈨𒌍 𒄞𒈨𒌍 𒅇 𒍢𒂊𒉌
	

𒌌𒌅 𒄫𒁉𒋙𒌦 𒌑𒊺𒍝𒄠𒈠 𒊩𒆷𒁹 𒄠𒉡
	

𒅇 𒌷𒈨𒌍𒋙𒉡 𒌉𒈨𒌍 𒊭 𒉌𒁀 𒆷 𒄿𒋗𒌑
	

𒀊𒇧 𒀝𒄥 𒌑𒊺𒈨 𒋼𒀀𒈨𒌍 𒂍 𒂔 𒆰𒋫𒊑
	

𒈬𒃻𒁉𒋙𒉡 𒄿𒈾 𒀭𒄑𒁇 𒀝𒈬𒈠 𒁲𒊑𒇺
i 80	

𒌑𒊺𒈨 𒌑𒌁𒈠 𒌷𒂍𒁹𒆠𒇴𒍝𒄴
	

𒋗𒀀𒌅 𒀀𒈾 𒌷𒄵𒌅𒋾 𒊍𒁁
	

𒌋𒅗 𒊭 𒌓𒌝 𒉺𒉌 𒂦𒈨𒌍𒋙 𒌑𒆗𒊩𒌆𒈠
ii 1	

𒌦𒈨𒌍 𒆳𒆳 𒆠𒋃𒋾 𒋗𒅀𒅀 𒀸 𒊮 𒌑𒊺𒈨
	

𒌦𒈨𒌍 𒆳 𒇽𒁉𒅆𒄿 𒅇 𒆳 𒇽𒅀𒋢𒁉𒃲𒆷𒀀𒀀
	

𒊭 𒆷𒉺𒀭 𒄑𒆪𒈨𒌍𒅀 𒅁𒌓𒋃𒁺
	

𒌌𒌅 𒆠𒆗 𒆳𒄿 𒌑𒊺𒊑𒁮𒈠
ii 5	

𒄿𒈾 𒌷𒄯𒁹𒉿 𒌷𒂍𒁹𒆪𒁁𒋾 𒌑𒊬𒈨
	

𒄿𒈾 𒋗𒅀 𒇽𒋗𒌓 𒊕𒅀 𒇽𒂗𒉆 𒌷𒅈𒊐𒄩
	

𒄠𒉡𒋙𒉡𒋾 𒉌𒌓𒈾𒆕𒀀 𒌑𒊺𒄫𒈠
	

𒇷𒄿𒌈 𒆠𒋃𒋾 𒋗𒅀 𒊭 𒌋𒅗𒋙𒌦
	

𒀾𒋳𒅗𒉡 𒍢𒊒𒍑𒋙 𒌑𒃻𒀾𒋛𒀀𒈠
ii 10	

𒄿𒈾 𒄫𒁉 𒌷 𒌌𒁁 𒉺𒀭 𒉌𒊑𒅀 𒌑𒌁𒈠
	

𒀀𒈾 𒆳𒂖𒇷𒉿 𒊍𒍝𒁁 𒄯𒊏𒉡
	

𒂖𒆷𒈬𒌑𒀀 𒁹𒄑𒉺𒁀𒀀𒊏 𒈗𒋗𒌦
	

𒌷𒈨𒌍𒋙 𒆗𒉡𒋾 𒂍 𒉌𒈲𒋾𒋙
	

𒌑𒈦𒋓𒈠 𒀀𒈾 𒊒𒆠𒂊𒋾 𒅔𒈾𒂍
ii 15	

𒁶𒊑 𒆳𒋙 𒂼𒁴 𒁶 𒅎𒂂 𒊍𒄷𒌒
	

𒌷𒈥𒌑𒄫𒋾 𒌷𒀝𒆪𒌓𒁺 𒌷𒈨𒌍𒉌
	

𒂍 𒈗𒋾𒋙 𒀀𒁲 𒌍𒐉 𒌷𒈨𒌍 𒌉𒈨𒌍
	

𒊭 𒇷𒈨𒋾𒋙𒉡 𒀠𒈨 𒆳𒌓 𒀊𒇧 𒀝𒄥
	

𒄿𒈾 𒀭𒄑𒁇 𒀝𒈬 𒌦𒈨𒌍 𒌉 𒃲 𒍑 𒌋 𒊩
ii 20	

𒀲𒆳𒊏𒈨𒌍 𒀲𒋙𒀯𒈨𒌍 𒀲𒈨𒌍 𒀲𒃵𒂷𒈨𒌍
	

𒄞𒈨𒌍 𒅇 𒍢𒂊𒉌 𒀀𒈾 𒆷 𒈪𒉆 𒀾𒇻𒇴𒈠
	

𒀀𒁲 𒆷 𒁀𒅆𒄿 𒌑𒃻𒌨𒋗𒈠 𒌑𒍝𒆟 𒆳𒋢
	

𒌷𒍢𒍢𒅕𒌅 𒌷𒆪𒌝𒈠𒄴𒈝 𒌷𒈨𒌍𒉌
	

𒆗𒉡𒋾 𒀀𒁲 𒌷𒈨𒌍 𒌉𒈨𒌍 𒊭 𒇷𒈨𒋾𒋙𒉡
ii 25	

𒆳𒂍𒁹𒁀𒅈𒊒𒌑 𒈾𒄖𒌋 𒀀𒈾 𒄀𒂇𒋾𒋙
	

𒌌𒌅 𒆠𒆗 𒆳𒋙 𒀊𒌇𒈠 𒌋𒅗 𒈪𒈲 𒆳 𒀸𒋩
	

𒌑𒋥𒁲 𒌷𒂖𒂗𒍝𒀾 𒀀𒈾 𒌷 𒈗𒌑𒋾
	

𒅇 𒆗𒈾𒀜 𒈾𒄀𒂊 𒋗𒀀𒌅 𒊍𒁁𒈠
	

𒈬𒋙 𒈤𒊏𒀀 𒌑𒈾𒄫𒈠 𒌷𒋼𒀀𒁹𒀭𒌍𒉽𒈨𒌍𒋢
ii 30	

𒀜𒋫𒁉 𒉌𒂍𒋢 𒌦𒈨𒌍 𒆳𒆳 𒆠𒋃𒋾 𒋗𒅀𒅀
	

𒄿𒈾 𒊮𒁉 𒌑𒊺𒈨 𒄿𒈾 𒋗𒅀 𒇽𒋗𒌓 𒊕𒅀
	

𒇽𒂗𒉆 𒌷𒄯𒄯 𒄠𒉡𒈠 𒌑𒊐𒄫 𒈠𒀀𒋾
	

𒄿𒈾 𒋫𒀀𒀀𒅈𒋾𒅀 𒊭 𒆳𒈠𒁕𒀀𒀀 𒊒𒄣𒋼
	

𒊭 𒄿𒈾 𒈗𒈨𒌍 𒀜𒈨𒌍𒅀 𒈠𒄠𒌋𒌋 𒆷 𒅖𒈬𒌑
ii 35	

𒍣𒄫 𒆳𒋙𒌦 𒌋𒌋𒁕𒋫𒋙𒉡 𒅗𒂍𒌅 𒄠𒄯
	

𒀀𒈾 𒉌𒊑 𒁁𒇻𒋾𒅀 𒌑𒊕𒉌𒋢𒉡𒋾
	

𒄿𒈾 𒊩𒅆 𒄫𒊑𒅀 𒀀𒈾 𒆳𒉺𒋾 𒇻 𒀠𒌨
	

𒁹𒇻𒇷𒄿 𒈗 𒌷𒍢𒁺𒌦𒉌 𒇧𒄭 𒈨𒇴𒈨
	

𒁁𒇻𒋾𒅀 𒄑𒄷𒁍𒋗𒈠 𒀀𒈾 𒊒𒊌𒆠
ii 40	

𒋡𒁄 𒌓𒁴 𒅔𒈾𒂍𒈠 𒆳𒁕𒋙 𒂊𒅂
	

𒌷𒍢𒁺𒌦𒉡 𒃲𒌑 𒌷𒍢𒁺𒌦𒉡 𒌉
	

𒌷𒂍𒍣𒀉𒋾 𒌷𒍝𒊑𒅁𒌅 𒌷𒈠𒄬𒇷𒁀
	

𒌷𒌑𒋗𒌑 𒌷𒀝𒍣𒁉 𒌷𒀝𒆪𒌑
	

𒌷𒈨𒌍𒋙 𒆗𒉡𒋾 𒂍 𒂦𒈨𒌍 𒀀𒊬 𒊑𒄿𒋾
ii 45	

𒅇 𒈦𒆠𒋾 𒂍 𒌇𒆷𒋼𒋙 𒊏𒊒𒁁 𒄑𒆪 𒀭𒀸𒋩
	

𒂗𒅀 𒄑𒄷𒁍𒋙𒉡𒋾𒈠 𒅅𒉡𒋙 𒊺𒁍𒌑𒀀
	

𒁹𒌅𒁀𒀪𒈝 𒄿𒈾 𒄑𒄖𒍝 𒈗𒌑𒋾
	

𒌋𒅗𒋙𒌦 𒌑𒊺𒈨𒈠 𒄘𒌦 𒌋𒌋𒁕𒌅 𒁁𒇻𒋾𒅀
	

𒆳𒋾𒌑 𒆷 𒁀𒀜𒇻 𒌑𒆥 𒍢𒊒𒍑𒋙
ii 50	

𒊭 𒁹𒈪𒅔𒄭𒅎𒈬 𒌷𒌑𒋛𒈬𒊒𒈾𒀀𒀀
	

𒁹𒌅𒁀𒀪𒈝 𒌷𒍢𒁺𒌦𒈾𒀀𒀀
	

𒁹𒀊𒁲𒇷𒀪𒋾 𒌷𒀀𒊒𒁕𒀀𒀀
	

𒁹𒌑𒊒𒅖𒆠 𒌷𒄖𒌒𒆷𒀀𒀀
	

𒁹𒈪𒋾𒅔𒋾 𒌷𒊍𒁺𒁕𒀀𒀀
ii 55	

𒁹𒁍𒁺𒀭 𒆳𒂍𒁹𒄠𒈠𒈾𒀀𒀀
	

𒁹𒄰𒈬𒋢𒈾𒀜𒁉 𒆳𒈠𒀪𒁀𒀀𒀀
	

𒁹𒀭𒀀𒀀𒉘𒈬 𒆳𒌑𒁺𒌝𒈠𒀀𒀀
	

𒈗𒈨𒌍 𒆳 𒈥𒌅𒆠 𒅗𒇷𒋙𒌦 𒅆𒁲𒂊 𒆳𒇻𒋾
	

𒋫𒈥𒋫𒋙𒉡 𒅗𒂍𒌅 𒀀𒁲 𒐉𒋙 𒀀𒈾 𒈤𒊑𒅀
ii 60	

𒅖𒋗𒉏𒈠 𒅖𒅆𒄣 𒄊𒅀𒅀 𒅇 𒁹𒍢𒀉𒋡𒀀
	

𒈗 𒌷𒄑𒋡𒀠𒇻𒈾 𒊭 𒆷 𒅅𒉡𒋙
	

𒀀𒈾 𒉌𒊑𒅀 𒀭𒈨𒌍 𒂍 𒀜𒋙 𒃻𒀀𒋙 𒁮𒋢
	

𒌉𒈨𒌍𒋙 𒌉𒊩𒈨𒌍𒋙 𒋀𒈨𒌍𒋙 𒆰 𒂍 𒀜𒋙
	

𒊍𒋢𒄩𒈠 𒀀𒈾 𒆳 𒀸𒋩𒆠 𒌑𒊏𒀾𒋙
ii 65	

𒁹𒈗𒇻𒆕𒊑 𒌉 𒁹𒊒𒄒𒋾 𒈗𒋙𒉡 𒈤𒊒𒌑
	

𒌋𒅗 𒌦𒈨𒌍 𒌷𒄑𒋡𒀠𒇻𒈾 𒀾𒆲𒈠
	

𒈾𒆗 𒄘𒌦 𒆑𒊑𒂊 𒁁𒇻𒋾𒅀 𒂊𒅂𒋢𒈠
	

𒄿𒃻𒀀𒀜 𒀊𒃻𒀀𒉌 𒄿𒈾 𒈨𒋾𒅅 𒄫𒊑𒅀
	

𒌷𒂍𒁕𒃶𒈾 𒌷𒅀𒀊𒁍𒌑
ii 70	

𒌷𒁀𒈾𒀀𒀀𒁇𒋡 𒌷𒀀𒍪𒊒 𒌷𒈨𒌍𒉌
	

𒊭 𒁹𒍢𒀉𒋡𒀀 𒊭 𒀀𒈾 𒄊𒅀𒅀 𒌒𒌓
	

𒆷 𒅅𒉡𒋙 𒀠𒈨 𒆳𒌓 𒀾𒇻𒆷 𒊩𒆷𒋢𒌦
	

𒇽𒄊𒀴𒈨𒌍 𒇽𒉣𒈨𒌍 𒅇 𒌦𒈨𒌍 𒌷𒄠𒃼𒊒𒈾
	

𒊭 𒁹𒉺𒁲𒄿 𒈗𒋙𒉡 𒂗 𒀀𒁲𒂊 𒅇 𒈠𒁁
ii 75	

𒊭 𒆳 𒀸𒋩𒆠 𒁉𒊑𒌅 𒀭𒁇 𒀉𒁺𒈠
	

𒀀𒈾 𒁹𒄩𒍝𒆥𒀀𒌑 𒆳𒅀𒌑𒁕𒀀𒀀
	

𒀉𒁲𒉡𒋙 𒅘𒊕 𒀀𒈾 𒀭𒉣𒇷 𒄿𒁍𒋙
	

𒅁𒈛 𒈜𒁀𒋙𒌦 𒈗𒈨𒌍 𒆳𒈬𒍮𒊑
	

𒇽𒂟𒈨𒌍 𒄑𒉼 𒄑𒇀𒈨𒌍 𒀲𒆳𒊏𒈨𒌍
ii 80	

𒊭 𒈗 𒆳𒈨𒈛𒄭 𒂊𒈬𒆠 𒆷 𒉌𒁉
	

𒅅𒋼𒊒𒉏𒈠 𒅋𒇷𒆪 𒊑𒍮𒋢𒌦
	

𒄿𒈾 𒋫𒂇𒋾 𒌷𒀠𒋫𒄣𒌑
	

𒂖𒆷𒈬𒌑𒀀 𒋛𒀉𒊒 𒋃𒆪𒉡
iii 1	

𒌑𒃻𒀪𒇻 𒄑𒆪𒈨𒌍𒋙𒌦 𒄿𒈾 𒆪𒋾 𒀭𒀸𒋩
	

𒂗𒅀 𒀉𒋾𒋙𒌦 𒄠𒁕𒄭𒄑𒈠 𒀾𒋫𒃶
	

𒅆𒅆𒋙𒌦 𒇽𒂗 𒄑𒇀𒈨𒌍 𒅇 𒌉𒈨𒌍 𒈗
	

𒆳𒈬𒍮𒊏𒀀𒀀 𒀀𒁲 𒇽𒂗 𒄑𒇀𒈨𒌍 𒊭 𒈗 𒆳𒈨𒈛𒄭
iii 5	

𒁄𒂅𒋢𒌦 𒄿𒈾 𒉠 𒌓𒄩𒊑 𒅅𒋗𒁕
	

𒋗𒅀𒀀𒀀 𒌷𒀠𒋫𒄣𒌑 𒌷𒋫𒄠𒈾𒀀
	

𒀠𒈨 𒆳𒌓 𒀾𒇻𒆷 𒊩𒆷𒄢 𒀀𒈾 𒌷𒄠𒃼𒊒𒈾
	

𒀝𒆗𒈠 𒇽𒄊𒀴𒈨𒌍 𒇽𒉣𒈨𒌍 𒊭 𒄭𒀉𒂅
	

𒌑𒉺𒅁𒋗𒌑 𒀀𒂁𒈠 𒄿𒈾 𒁲𒈠𒀀𒋾
iii 10	

𒋛𒆟𒋾 𒌷 𒀀𒈜 𒄷𒊑𒋙𒌦 𒌉𒈨𒌍 𒌷
	

𒂊𒄫 𒀭𒉌 𒅇 𒆸𒆷𒋾 𒀀𒈾 𒊩𒆷𒋾 𒄠𒉡
	

𒋛𒀉𒌅𒋼𒋙𒉡 𒆷 𒁀𒉈 𒄭𒁲𒋾
	

𒅇 𒄢𒈜𒋾 𒊭 𒀀𒊏𒀭𒋙𒉡 𒆷 𒅁𒋗𒌑
	

𒍑𒋩𒋙𒌦 𒀝𒁉 𒁹𒉺𒁲𒄿 𒈗𒋙𒉡
iii 15	

𒌌𒌅 𒆠𒆗 𒌷𒌨𒊓𒇷𒅎𒈬 𒌑𒊺𒍝𒄠𒈠
	

𒄿𒈾 𒄑𒄖𒍝 𒁁𒇻𒋾 𒌋𒅗𒋙𒌦 𒌑𒊺𒈨𒈠
	

𒌋𒌋𒁕𒀜𒌅 𒁁𒇻𒋾𒅀 𒌑𒆥 𒍢𒊒𒍑𒋙
	

𒅇 𒁹𒄩𒍝𒆥𒀀𒌑 𒆳𒅀𒌑𒁕𒀀𒀀
	

𒊭 𒆷 𒅅𒉡𒋙 𒀀𒈾 𒉌𒊑𒅀 𒐏𒐋 𒌷𒈨𒌍𒋙 𒆗𒉡𒋾
iii 20	

𒂍 𒂦𒈨𒌍 𒅇 𒌷𒈨𒌍 𒌉𒈨𒌍 𒊭 𒇷𒈨𒋾𒋙𒉡
	

𒊭 𒉌𒁀 𒆷 𒄿𒋗𒌑 𒄿𒈾 𒉻𒁍𒊻 𒀀𒉘𒈨
	

𒅇 𒆤𒊒𒌒 𒋗𒉿𒄿 𒁁𒄷𒊻 𒍪𒊌 𒄊𒅀
	

𒉈𒅆 𒊩𒌨𒋛 𒅇 𒆗𒉼𒈾𒋼 𒀠𒈨 𒆳𒌓
	

𒈫 𒈨 𒅆 𒁹 𒈨 𒐐 𒌦𒈨𒌍 𒌉 𒃲 𒍑 𒅇 𒊩
iii 25	

𒀲𒆳𒊏𒈨𒌍 𒀲𒋙𒀯𒈨𒌍 𒀲𒈨𒌍 𒀲𒃵𒂷𒈨𒌍
	

𒄞𒈨𒌍 𒅇 𒍢𒂊𒉌 𒊭 𒆷 𒉌𒁉 𒌌𒌅 𒄫𒁉𒋙𒌦
	

𒌑𒊺𒍝𒄠𒈠 𒊩𒆷𒁹 𒄠𒉡 𒃻𒀀𒋙 𒁶 𒄷 𒄣𒌒𒉿
	

𒆠𒆗 𒌷𒌨𒊓𒇷𒅎𒈬 𒌷 𒈗𒋾𒋙
	

𒂊𒁍𒋙 𒌷𒄬𒍮𒈨𒌍 𒌋𒅗𒋙 𒌑𒊩𒆧𒈠
iii 30	

𒀀𒍢𒂊 𒆍𒃲 𒌷𒋙 𒌑𒌁𒊏 𒅅𒆠𒁍𒍑 𒌷𒈨𒌍𒋙
	

𒊭 𒀾𒇻𒆷 𒌌𒌅 𒆠𒆗 𒆳𒋙 𒀊𒌇𒈠
	

𒀀𒈾 𒁹𒈪𒋾𒅔𒋾 𒈗 𒌷𒊍𒁺𒁲
	

𒁹𒉺𒁲𒄿 𒈗 𒌷𒄠𒃼𒊒𒈾 𒅇 𒁹𒄑𒈪𒂗
	

𒈗 𒌷𒄩𒍣𒋾 𒀜𒁷𒈠 𒌑𒍝𒄴𒆟 𒆳𒋢
iii 35	

𒂊𒇷 𒄘𒌦 𒈤𒊑𒋾 𒈾𒆗 𒆳𒋾𒋙𒌦
	

𒌋𒌋𒁕𒀜𒌅 𒆑𒊑𒂊 𒁁𒇻𒋾𒅀 𒌑𒋥𒁲𒈠
	

𒌑𒆥 𒍢𒊒𒍑𒋙 𒋗𒌑 𒁹𒄩𒍝𒆥𒀀𒌑
	

𒇧𒄭 𒈨𒇴𒈨 𒁁𒇻𒋾𒅀 𒄑𒄷𒁍𒋗𒈠
	

𒇽𒌫𒁉 𒅇 𒇽𒂟𒈨𒌍𒋙 𒅆𒂟𒈨𒌍 𒊭 𒀀𒈾 𒂄𒉣
iii 40	

𒌷𒌨𒊓𒇷𒅎𒈬 𒌷 𒈗𒋾𒋙 𒌑𒊺𒊑𒁍𒈠
	

𒅕𒋗𒌑 𒌀𒆷𒀀𒋾 𒀉𒋾 𒌍 𒄘𒌦 𒆬𒄀
	

𒐍 𒈨 𒄘𒌦 𒆬𒌓 𒉌𒋝𒋾 𒄖𒄴𒇷
	

𒁖𒄤𒋛 𒉌𒌓𒀭𒍝𒄢𒈨 𒃲𒈨𒌍 𒄑𒈿𒈨𒌍 𒅗
	

𒄑𒄖𒍝𒈨𒌍 𒉌𒈨𒁲 𒅗 𒋢 𒄠𒋛 𒅗 𒄠𒋛
iii 45	

𒄑𒆗 𒄑𒌆 𒊩𒈠 𒋳𒋙 𒉌𒈲𒌅 𒅗𒂍𒌅
	

𒅇 𒌉𒊩𒈨𒌍𒋙 𒊩𒌦𒈨𒌍 𒂍𒃲𒋙 𒇽𒈜𒈨𒌍
	

𒊩𒈜𒈨𒌍 𒀀𒈾 𒆠𒆗 𒀏𒆠 𒌷 𒁁𒇻𒋾𒅀
	

𒂕𒅀 𒌑𒊺𒁉𒇴𒈠 𒀀𒈾 𒈾𒆗 𒌋𒌋𒁕𒀜𒋼
	

𒅇 𒂊𒄫 𒀴𒌑𒋾 𒅖𒁍𒊏 𒊩𒁍𒋙
iii 50	

𒄿𒈾 𒐉𒂊 𒄫𒊑𒅀 𒀭𒀸𒋩 𒁁𒉌 𒌑𒋳𒆸𒀭𒉌𒈠
	

𒌝𒈠𒈾𒋼𒅀 𒃮𒃻𒋼 𒀜𒆠𒈠 𒀀𒈾 𒆳𒂍𒁹𒅀𒁺
	

𒀀𒆷𒆪 𒀝𒁉 𒄿𒈾 𒈨𒋾𒅅 𒄫𒊑𒅀
	

𒊭 𒁹𒋗𒍪𒁉 𒇽𒆗𒆕𒀀𒀀 𒀀𒈨 𒆠𒆗 𒀀𒇉𒀀𒃵𒈨
	

𒄿𒈾 𒌷𒁉𒀉𒌅𒌑𒌅 𒀾𒋫𒃶 𒅆𒅆𒋙
iii 55	

𒋗𒌑 𒄯𒁀𒋙 𒀞𒅀 𒌋𒅗𒋙 𒅎𒋻𒈠
	

𒀉𒊒𒆪 𒈜𒁍𒋙 𒆠𒈠 𒊍𒍝𒊑 𒂊𒁹 𒅁𒌓𒋃𒈠
	

𒌌 𒅔𒈾𒂇 𒀀𒊬𒋙 𒉺𒀭 𒉌𒊑𒅀 𒌑𒌁𒈠
	

𒀀𒈾 𒆳𒂍𒁹𒅀𒁺 𒊍𒍝𒁁 𒄯𒊏𒉡
	

𒋗𒌑 𒁹𒀭𒀫𒌓𒌉𒍑𒋧𒈾 𒊭 𒄿𒈾 𒀀𒋃 𒄫𒊑𒅀
iii 60	

𒈤𒊑𒂊 𒅆𒅆𒋙 𒀾𒆪𒉡𒈠 𒌑𒌓𒊑𒊒
	

𒂖𒆳𒋢 𒊑𒁶 𒄑𒆪𒈨𒌍𒅀 𒆗𒉡𒋾
	

𒅇 𒋾𒅁 𒀞𒅀 𒄑𒍣 𒂊𒂉𒈠
	

𒀭𒈨𒌍 𒈠𒊩 𒆳𒋙 𒄿𒈾 𒆠𒆪𒋙𒉡 𒀉𒆠𒈠
	

𒆠𒆗 𒄑𒈣𒈨𒌍 𒌑𒊬𒄒𒈠 𒀀𒈾 𒌷𒈾𒄀𒋼𒊩𒆠
iii 65	

𒊭 𒋡𒁄 𒌓𒁴 𒄑𒍮𒊕 𒅁𒉺𒊕 𒋀𒈨𒌍𒋙
	

𒆰 𒂍 𒀜𒋙 𒊭 𒌑𒈦𒅆𒊒 𒀀𒄭 𒌓𒁴
	

𒀀𒁲 𒋛𒀉𒋾 𒌦𒈨𒌍 𒆳𒋙 𒌌𒌅 𒆳𒂍𒁹𒅀𒁺
	

𒆠𒆗 𒀀𒇉𒀀𒃵𒈨 𒌋 𒀊𒉺𒊏𒀀𒋼 𒌑𒊺𒍝𒄠𒈠
	

𒊩𒆷𒁹 𒄠𒉡 𒌑𒌁𒈠 𒌷𒈨𒌍𒋙 𒀊𒇧 𒀝𒄥
iii 70	

𒌑𒊺𒈨 𒋼𒀀𒈨𒌍 𒌋𒅗 𒂗 𒊓𒇷𒈨𒋙 𒈗 𒆳𒉏𒈠𒆠
	

𒈾𒄯𒊏𒌈 𒀜𒁍𒊌 𒄿𒈾 𒋫𒀀𒀀𒅈𒋾𒅀
	

𒁹𒀭𒀸𒋩𒈾𒁷𒈬 𒌉 𒊕𒌅𒌑 𒋻𒂍 𒄵𒆠𒅀
	

𒄿𒈾 𒄑𒄖𒍝 𒁁𒇻𒋾𒋙 𒌑𒊺𒈨𒈠
	

𒂼𒌈 𒆳 𒅴𒂠 𒌋 𒌵𒆠 𒌑𒆳𒄃 𒉺𒉡𒍑𒋙
iii 75	

𒄿𒈾 𒐊 𒄫𒊑𒅀 𒁀𒄷𒆷𒋼 𒌷𒌅𒄯𒊑
	

𒌷𒃻𒊒𒌝 𒌷𒂊𒍝𒈠 𒌷𒄒𒋙 𒌷𒄬𒁍𒁕
	

𒌷𒄣𒌋𒀀 𒌷𒋡𒈾 𒊭 𒁶 𒆥𒉌 𒀉𒄷 𒀀𒃻𒈩
	

𒄷𒄭𒀀 𒍢𒅕 𒆹𒋾 𒆳𒉌𒁓 𒆳𒄿 𒈥𒍢
	

𒋗𒁁𒄢 𒋃𒆪𒈾𒀜𒈠 𒆷 𒆤𒉡𒋙 𒀀𒈾 𒉌𒊑
iii 80	

𒄿𒈾 𒄊𒅀 𒆳𒉌𒁓 𒅗𒊏𒅆 𒌑𒃻𒀾𒆥𒈠
	

𒀉𒋾 𒇽𒄥𒁍𒋾 𒄊𒅀𒅀 𒈾𒊍𒄣𒋾
iv 1	

𒅇 𒇽𒂟𒈨𒌍 𒀞𒅀 𒆷 𒂵𒈨𒇻𒋾
	

𒀀𒈾𒆪 𒁶 𒄠 𒅅𒁲 𒉺𒉡𒍑𒋙𒌦 𒊍𒁁
	

𒄯𒊑 𒈾𒄬𒇷 𒈾𒀜𒄷 𒆳𒄿 𒈨𒇷𒂊
	

𒈥𒍮𒋾 𒄿𒈾 𒄑𒄖𒍝 𒀾𒋫𒄠𒁲𒄴
iv 5	

𒀀𒊬 𒀀𒈾 𒄑𒄖𒍝 𒊒𒋗𒄣 𒄿𒈾 𒄊𒅀𒅀 𒀾𒈭𒄭𒀉
	

𒁶 𒅈𒈨 𒀀𒈾 𒆹𒋾 𒃻𒄣𒋾 𒍢𒊒𒍑𒋙𒌦
	

𒂊𒇷 𒀀𒊬 𒄵𒅗𒀀𒀀 𒈠𒈾𒄴𒌅 𒄿𒃻𒀀
	

𒍢𒅕 𒉌𒌓 𒆳𒄿 𒌑𒈨𒈠 𒀀𒈨𒌍 𒋢𒈾𒀀𒁲 𒅗𒍮𒋼
	

𒀀𒈾 𒍮𒌝𒈨𒅀 𒇻 𒀾𒋾 𒄿𒈾 𒋗𒋛𒈨𒌍
iv 10	

𒄯𒃻𒀀𒉌 𒅈𒁲𒋙𒉡𒋾𒈠 𒀾𒋫𒃶
	

𒈭𒋫𒋙𒌦 𒌷𒈨𒌍𒋙𒉡 𒆳𒈠 𒀾𒇻𒆷 𒊩𒆷𒄢
	

𒀊𒇧 𒀝𒄥 𒄿𒈾 𒀭𒄑𒁇 𒀝𒈬 𒉺𒀭 𒉌𒊑𒅀
	

𒌑𒌁𒈠 𒍢𒅕 𒁹𒈠𒉌𒅀𒂊 𒈗 𒌷𒊌𒆠
	

𒆳𒁕𒀀𒀀𒂊 𒆷 𒃶𒊺 𒊍𒍝𒁁 𒄯𒊏𒉡
iv 15	

𒌨𒄭 𒆷 𒉿𒌅𒋾 𒂅𒁲 𒉺𒀾𒄣𒋾 𒊭 𒆷𒉺𒀭
	

𒆳𒈨𒌍 𒈥𒍮𒋾 𒌌𒆷𒉡𒌑𒀀 𒆠𒆗𒋙𒌦
	

𒈠𒄠𒌋𒌋 𒆷 𒅋𒇷𒆪 𒈗𒈨𒌍 𒉺𒉌 𒈤𒊒𒋾
	

𒄿𒈾 𒄊𒅀 𒆳𒀀𒈾𒊏 𒅇 𒆳𒌒𒉺 𒆳𒁲𒄿 𒆗𒉡𒋾
	

𒅗𒊏𒅆 𒌑𒃻𒀾𒆥𒈠 𒀀𒈾𒆪 𒄿𒈾 𒄑𒄖𒍝 𒉌𒈨𒁲
iv 20	

𒀉𒋾 𒇽𒂟𒈨𒌍 𒋫𒄩𒍣𒅀 𒁍𒈠𒇻𒋾
	

𒄿𒈾 𒉈𒊑𒁉𒋙𒌦 𒉿𒄣𒋾 𒋗𒉡𒄭𒅖
	

𒂊𒊒𒌝𒈠 𒈥𒍢𒅖 𒂊𒋼𒂖𒆷𒀀 𒋗𒋛𒈨𒌍 𒆳𒄿
	

𒉺𒀾𒋡𒀀𒋼 𒋗𒌑 𒁹𒈠𒉌𒅀𒂊 𒌉𒁍𒀪
	

𒄊𒅀 𒂟𒄭𒀀𒅀 𒂊𒄯𒈠 𒌷𒊌𒆪 𒌷 𒈗𒋾𒋗
iv 25	

𒂊𒍦𒈠 𒀀𒈾 𒊒𒆠𒂊𒋾 𒅔𒈾𒂍 𒌷𒊌𒆪
	

𒀠𒈨 𒆳𒌓 𒀾𒇻𒆷 𒊩𒆷𒋢 𒊩𒈠 𒋳𒋗 𒃻𒋗 𒃻𒂵
	

𒉌𒈲𒋾 𒂍𒃲𒋙 𒌌𒌅 𒄫𒁉𒂊𒋗
	

𒌑𒊺𒍝𒄠𒈠 𒊩𒆷𒁹 𒄠𒉡 𒅇 𒌍𒐈 𒌷𒈨𒌍𒉌
	

𒊭 𒉺𒀀𒁲 𒈾𒄀𒋙 𒆳𒈠 𒌦𒈨𒌍 𒀲𒈨𒌍 𒄞𒈨𒌍
iv 30	

𒅇 𒍢𒂊𒉌 𒌌𒌅 𒄫𒁉𒋙𒌦 𒀾𒇻𒆷
	

𒀊𒁍𒌌 𒀝𒄥 𒄿𒈾 𒀭𒄑𒁇 𒀝𒈬
	

𒄿𒈾 𒐋 𒄫𒊑𒅀 𒋛𒀉𒋾 𒌦𒈨𒌍 𒆳𒂍𒁹𒅀𒁺
	

𒊭 𒆷𒉺𒀭 𒄑𒆪𒈨𒌍𒅀 𒆗𒉡𒋼 𒁶 𒁍𒊑𒈨
	

𒅅𒊒𒊒 𒀭𒈨𒌍 𒈠𒊩 𒆳𒋙𒌦 𒄿𒈾 𒆠𒆪𒋙𒉡 𒀉𒆪𒈠
iv 35	

𒌓𒌈 𒃲𒌈 𒊭 𒍢𒀉 𒀭𒌓𒅆 𒂊𒁉𒊒𒈠
	

𒄿𒈾 𒌷𒈾𒄀𒋾 𒊭 𒆳𒉏𒈠𒆠 𒀉𒁺𒌑 𒋗𒁁𒄢
	

𒄿𒈾 𒄑𒈣𒈨𒌍 𒆳𒉺𒋾 𒌓𒌈 𒇻 𒂊𒄵 𒌷𒈾𒄀𒌓
	

𒌷𒈾𒄀𒌓𒁲𒀪𒁉𒈾 𒀀𒁲 𒆳𒄭𒅋𒈬 𒆳𒉈𒆷𒌓
	

𒅇 𒆳𒄷𒉺𒉺𒉡 𒈾𒄀𒂊 𒊭 𒆳𒉏𒈠𒆠 𒆳𒌓
iv 40	

𒌦𒈨𒌍 𒆳𒂍𒁹𒅀𒁺 𒀀𒁲 𒀭𒈨𒌍𒋙𒉡 𒅇 𒌦𒈨𒌍
	

𒊭 𒈗 𒆳𒉏𒈠𒆠 𒀾𒇻𒇴𒈠 𒆷 𒂊𒍣𒁀
	

𒀯𒈭𒂅 𒆠𒆗 𒄑𒈣𒈨𒌍 𒌑𒊬𒄒𒈠
	

𒀀𒈾 𒀀𒄩𒀭𒈾𒀀 𒌑𒊺𒁉𒊏𒈠 𒌑𒃻𒊍𒁉𒋫
	

𒄯𒊏𒀭 𒆳 𒀸𒋩𒆠 𒌷𒈨𒌍 𒊭 𒆠𒆗 𒈾𒄀𒂊
iv 45	

𒃻𒌅𒉡 𒀊𒇧 𒀝𒄥 𒄿𒈾 𒀭𒄑𒁇 𒀝𒈬 𒀀𒈾 𒇯 𒌋 𒋼𒀀𒈨
	

𒌑𒌁 𒄿𒈾 𒋫𒀀𒀀𒅈𒋾𒅀 𒁹𒋗𒍪𒁍
	

𒌉 𒆍𒀭𒊏𒆠 𒊭 𒄿𒈾 𒂊𒅆𒋾 𒈠𒀀𒋼 𒁁𒇻𒌅
	

𒆳 𒅴𒂠 𒌋 𒌵𒆠 𒊏𒈠𒉡𒍑 𒌑𒌁𒊒
	

𒄿𒈾 𒀞 𒂔 𒅆𒅆𒋙 𒀾𒆲 𒁄𒂅𒋢 𒄿𒈾 𒋗𒅀
iv 50	

𒊍𒁁𒋢 𒋳𒌋𒌋𒉡 𒅇 𒁉𒊑𒌅 𒀭𒁇 𒀜𒁲𒋗𒈠
	

𒀀𒈾 𒆳 𒀸𒋩𒆠 𒌑𒊏𒀾𒋙 𒈗 𒆳𒉏𒈠𒆠 𒊭 𒀉𒅀𒋙
	

𒄑𒄷𒊒𒈠 𒅋𒇷𒆪 𒊑𒍮𒋢 𒅆𒅆𒋙 𒀾𒆲
	

𒆜𒆳𒈨𒌍𒋙 𒌑𒉺𒅁𒉿𒄴𒈠 𒌑𒌓𒊑𒅕 𒁍𒄯𒋙
	

𒄿𒈾 𒐌𒂊 𒄫𒊑𒅀 𒀭𒀸𒋩 𒁁𒉌 𒌑𒋳𒆸𒀭𒉌𒈠
iv 55	

𒀀𒈾 𒆳𒂊𒇴𒋾 𒇻 𒀠𒌨 𒌷𒂍𒁹𒄩𒀪𒄿𒊑
	

𒌷𒊏𒍝𒀀 𒌷𒈨𒌍 𒊭 𒈪𒈲 𒆳 𒀸𒋩𒆠
	

𒊭 𒄿𒈾 𒋻𒍢 𒀜𒅀 𒂊𒆷𒈬𒌑 𒂊𒆠𒈬 𒁕𒈾𒌋𒌋
	

𒄿𒈾 𒈨𒋾𒅅 𒄫𒊑𒅀 𒆳𒌓 𒀾𒇻𒆷 𒊩𒆷𒄢
	

𒂟𒈨𒌍 𒋗𒇻𒋾𒅀 𒌑𒊺𒆗 𒆠𒆗𒋙𒌦 𒀀𒈾 𒈪𒈲
iv 60	

𒆳 𒀸𒋩𒆠 𒌑𒌁𒊏𒈠 𒋗𒅀 𒇽𒃲 𒌷𒄬𒍮 𒂦𒀭𒆠
	

𒄠𒉡 𒌷𒁍𒁉𒂊 𒌷𒂄𒉌𒀭𒌓 𒌷𒂍𒁹𒊑𒋛𒅀
	

𒌷𒂍𒄴𒆷𒈨𒂊 𒌷𒁺𒊒 𒌷𒆗𒆳𒁹𒋢𒆷𒀀𒀀
	

𒌷𒅆𒇷𒅁𒌅 𒌷𒂍𒁹𒀀𒍮𒋛 𒌷𒋼𒀀𒁹𒆰𒁀𒃻
	

𒌷𒂍𒁹𒄀𒄑𒍢 𒌷𒂍𒁹𒆑𒉺𒆷𒉌 𒌷𒂍𒁹𒅎𒁉𒅀
iv 65	

𒌷𒄩𒈠𒀀𒉡 𒌷𒂍𒁹𒅈𒊏𒁉 𒌷𒁍𒊒𒌅
	

𒌷𒁴𒌓𒊭𒁹𒋢𒆷𒀀𒀀 𒌷𒁴𒌓𒊭𒁹𒀭𒌉𒂍𒋼𒀀𒅕
	

𒌷𒄯𒊑𒀾𒆷𒆠𒂊 𒌷𒊐𒁀𒀀𒀀
	

𒌷𒊏𒀀𒋢 𒌷𒀝𒅗𒁀𒊑𒈾 𒌷𒇯𒁹𒌑𒄷𒊑
	

𒌷𒄩𒄠𒊏𒉡 𒌷𒈾𒁲𒌅 𒀀𒁲 𒌷𒈨𒌍𒉌
iv 70	

𒊭 𒉌𒊑𒁉 𒊭 𒌷𒂍𒁹𒁍𒈾𒆠 𒌷𒇯𒀭𒄷𒌝𒁉
	

𒌷𒁴𒌓𒊭𒁹𒁺𒈨𒀭 𒌷𒂍𒁹𒌑𒁉𒅀
	

𒌷𒁀𒀠𒋾𒇷𒋓 𒌷𒋫𒃮𒇷𒋓
	

𒌷𒊭𒈾𒆥𒁕𒋼 𒌷𒈠𒋢𒌓𒉺𒅁𒇷𒋾
	

𒌷𒊓𒅈𒄷𒁲𒊑 𒌷𒀀𒈝𒊭𒃽𒂍
iv 75	

𒌷𒂍𒁹𒉽𒈨𒌍𒋧𒈾 𒌷𒅋𒋼𒌑𒁀
	

𒌍𒐉 𒌷𒈨𒌍 𒆗𒉡𒋾 𒀀𒁲 𒌷𒈨𒌍 𒌉𒈨𒌍
	

𒊭 𒇷𒈨𒋾𒋙𒉡 𒊭 𒉌𒁀 𒆷 𒄿𒋗𒌑
	

𒀠𒈨 𒆳𒌓 𒀾𒇻𒆷 𒊩𒆷𒄢 𒀊𒇧 𒀝𒄥
	

𒄿𒈾 𒀭𒄑𒁇 𒀝𒈬 𒄣𒌉 𒅘𒈬𒋾𒋙𒉡
iv 80	

𒁶 𒅎𒂂 𒆏𒋾 𒉺𒀭 𒀭𒂊 𒊐𒋗𒋾
	

𒌑𒊕𒋾𒅎 𒅖𒈨𒈠 𒆠𒋃𒋾 𒌷𒈨𒌍𒋙
v 1	

𒁹𒃻𒁺𒀭𒈾𒄷𒌦𒁺 𒇽𒂊𒆷𒈬𒌑
	

𒅎𒋻𒋢 𒉺𒌈 𒋛𒀉𒋾 𒌷𒈨𒌍𒋙
	

𒀀𒈾 𒆗𒈾𒀀𒋼 𒌑𒊺𒆗 𒋗𒌑 𒌷𒈠𒁖𒌅
	

𒌷 𒈗𒋾𒋙 𒂊𒍦𒈠 𒀀𒈾 𒌷𒄩𒄿𒁕𒆷
v 5	

𒊭 𒆠𒆗 𒆳𒈨𒌍 𒋤𒈨𒌍 𒄑𒍝𒁁 𒄯𒊏𒉡
	

𒀀𒈾 𒌷𒈠𒁖𒋾 𒌷 𒈗𒋾𒋙 𒀀𒆷𒆪 𒀝𒁉
	

𒌗𒌓𒄭𒊑 𒂗𒋼𒈾 𒆗𒉡 𒂊𒊒𒁀𒄠𒈠
	

𒃻𒈬𒌈 𒈠𒀜𒌈 𒌑𒃻𒊍𒉌𒈾 𒀀𒀭𒈨𒌍𒃻
	

𒀀𒀭𒈨𒌍 𒅇 𒊩𒄀 𒈾𒄴𒇻 𒈾𒀜𒄷 𒆳𒄿 𒀀𒁺𒊏
v 10	

𒉺𒀭 𒉌𒊑𒅀 𒌑𒌁𒈠 𒀀𒈾 𒀏𒆠 𒊍𒍝𒁁
	

𒄯𒊏𒉡 𒄿𒈾 𒌓𒈨𒋗𒈠 𒄿𒈾 𒆠𒂍 𒀭𒀸𒋩 𒂗𒅀
	

𒁹𒃻𒁺𒀭𒈾𒄷𒌦𒁺 𒈗 𒆳𒉏𒈠𒆠 𒐈 𒌗𒈨𒌍
	

𒌌 𒌑𒂷𒇷𒈠 𒄿𒈾 𒌓𒈨 𒆷 𒅆𒅎𒋾𒋙
	

𒌨𒊒𒄭𒅖 𒅎𒌅𒌓 𒂕𒋙 𒁹𒌝𒌋𒌋𒈨𒈾𒉡
v 15	

𒆷 𒊏𒀾 𒉈𒂊𒈨 𒅇 𒅖𒆠
	

𒋀𒋙 𒁾𒁍𒊻𒋢𒌑 𒄿𒈾 𒄑𒄖𒍝𒋙 𒌑𒈨𒈠
	

𒄿𒈾 𒐍𒂊 𒄫𒊑𒅀 𒂕 𒁹𒋗𒍪𒁉 𒄑𒋛𒄷𒈠
	

𒌉𒈨𒌍 𒆍𒀭𒊏𒆠 𒋼𒇲𒈨𒌍 𒅆𒉡𒋾 𒆍𒃲𒈨𒌍 𒌷
	

𒌑𒁲𒇻 𒅅𒁍𒌓 𒈜𒁀𒋙𒉡 𒀀𒈾 𒂊𒄫 𒄑𒇲
v 20	

𒁹𒋗𒍪𒁍 𒇽𒆗𒆕𒀀𒀀 𒀉𒈝 𒂄𒈾𒈬𒌑
	

𒊭 𒆷 𒄿𒋗𒌑 𒄵𒆠 𒇽𒀴 𒁕𒆸 𒉺𒀭 𒇽𒂗𒉆
	

𒌷𒆷𒄭𒊑 𒇽𒀀𒊏𒈨 𒄬𒄣 𒁵𒀮𒌓 𒀀𒂇 𒁕𒈨
	

𒆸𒁉𒇻 𒍢𒊒𒍑𒋙 𒅁𒄷𒊒𒈠 𒆠𒆗 𒀀𒇉𒀀𒃵𒈨
	

𒌑𒊑𒁺𒈠 𒌑𒉺𒅁𒋗𒌋 𒋛𒄷 𒀀𒈾𒆪 𒉌𒌈 𒀠𒈨𒋙𒈠
v 25	

𒀮𒃻𒆪 𒌑𒋛𒋡 𒆷𒉺𒀭 𒉺𒋾 𒅇 𒉌𒅁𒊑𒋼
	

𒀀𒈾 𒆳𒉏𒈠𒆠 𒅔𒈾𒂍 𒆠𒄿 𒊑𒆸𒋾
	

𒅇 𒆸𒆷𒋾 𒍢𒊒𒍑𒋙 𒁀𒅆𒄿 𒌌𒌅 𒆳𒉏𒈠𒆠
	

𒄿𒄭𒌑𒈠 𒆠𒆗 𒋗𒀭𒈾𒆠 𒂊𒊒𒌒 𒇽𒆍𒀭𒊏𒆠𒈨𒌍
	

𒀀𒈾 𒆷 𒋛𒈠𒋾𒋙 𒄿𒈾 𒄑𒄖𒍝 𒌑𒊺𒅆𒁍𒋙
v 30	

𒁁𒂁 𒆳 𒅴𒂠 𒅇 𒆳 𒌵𒆠 𒌑𒆳𒄀𒇻 𒉺𒉌𒋙
	

𒂍 𒃻𒂵 𒊭 𒂍𒊕𒅍 𒅁𒌅𒈠 𒆬𒄀 𒆬𒌓
	

𒊭 𒀭𒂗 𒌋 𒀭𒇡𒉺𒉌𒌈 𒃻𒋗 𒂍 𒀭𒈨𒌍𒋙𒉡 𒌑𒊺𒍮𒉌
	

𒀀𒈾 𒁹𒌝𒌋𒌋𒈨𒈾𒉡 𒈗 𒆳𒉏𒈠𒆠 𒊭 𒆷 𒄿𒋗𒌑
	

𒉈𒂊𒈬 𒅇 𒅖𒆪 𒌑𒊺𒁉𒇻𒍑 𒁕𒀪𒌓
v 35	

𒁍𒄴𒆟 𒌝𒌋𒌋𒅗 𒁲𒅗𒀀 𒆠𒆘𒅗
	

𒀀𒈾 𒆍𒀭𒊏𒆠 𒄭𒌑𒈠 𒄿𒁕𒀀𒉌 𒄿𒍣𒄑𒈠
	

𒌅𒆰𒋫𒉌 𒇻 𒀜𒋫 𒋗𒌑 𒇽𒂊𒆷𒈬𒌑
	

𒊭 𒄿𒈾 𒀀𒋃 𒄫𒊑𒅀 𒈤𒊑𒋾 𒊭 𒆳𒉏𒈠𒆠
	

𒌷𒈨𒌍𒋙 𒀝𒋗𒁺𒈠 𒌑𒌁𒊒 𒀀𒈾 𒋼𒀀𒈨
v 40	

𒈜𒁍𒍑 𒌌 𒄴𒋢𒊻 𒁕𒀪𒌓
	

𒅎𒄯𒋙𒉡𒋾𒈠 𒂟𒄭𒀀𒋙 𒆠𒆘𒋢 𒌑𒉺𒆟𒈠
	

𒄑𒇀𒈨𒌍 𒄑𒍮𒌝𒁉 𒂊𒋗𒊏 𒀲𒆳𒊏𒈨𒌍
	

𒀲𒋙𒀯𒈨𒌍 𒄑𒉌𒋡 𒍢𒅔𒁲𒋙 𒆳𒌓𒋢𒀾
	

𒆳𒀭𒍝𒀭 𒆳𒉺𒊺𒊒 𒆳𒂖𒇷𒉿 𒇽𒅀𒊍𒀭
v 45	

𒇽𒆷𒆏𒊏 𒇽𒄩𒅈𒍪𒉡 𒇽𒁺𒌝𒈬𒄣
	

𒇽𒋢𒆷𒀀𒀀 𒇽𒊓𒄠𒌑𒈾 𒌉 𒁹𒀭𒈩𒀀𒋧𒈾
	

𒆳𒂍𒁹𒀀𒁲𒉌 𒆳𒂍𒁹𒀀𒈮𒅗𒈾 𒆳𒂍𒁹𒋻𒆷𒈾
	

𒆳𒂍𒁹𒊓𒀀𒆷 𒌓𒌓𒀝𒆠 𒌷𒆷𒄭𒊒 𒇽𒁍𒄣𒁺
	

𒇽𒃵𒁍𒈝 𒇽𒄩𒆷𒌈 𒇽𒊒𒀪𒌑𒀀
v 50	

𒇽𒌑𒁍𒈝 𒇽𒈠𒆷𒄷 𒇽𒊏𒉿𒄣
	

𒇽𒄭𒅔𒁕𒊒 𒇽𒁕𒈬𒉡 𒆤𒊒 𒃲𒌑
	

𒅅𒋼𒊏 𒀉𒋾𒋙 𒄀𒅁𒋗𒋢𒌦 𒌑𒊒𒄴
	

𒆳 𒌵𒆠 𒄑𒁀𒌅𒉏𒈠 𒀀𒈾 𒆍𒀭𒊏𒆠 𒋼𒁍𒉌
	

𒀀𒁲 𒁹𒋗𒍪𒁉 𒇽𒆗𒆕𒀀𒀀 𒈗 𒆍𒀭𒊏𒆠
v 55	

𒀀𒈾 𒀀𒄩𒈨𒌍 𒅅𒊒𒁍𒈠 𒁍𒄯𒋙𒉡 𒅔𒊩𒌆𒁺
	

𒆠𒈠 𒋾𒁍𒌓 𒀀𒊑𒁉 𒈠𒀪𒁲 𒊭 𒉺𒀭 𒆳𒋾
	

𒁁𒄩𒊕 𒀀𒈾 𒂊𒄫 𒌇𒈠𒋼 𒋼𒁍𒉌 𒍢𒊒𒌋𒀀
	

𒅖𒄭𒀀 𒄊𒅀𒋙𒉡 𒆠𒈠 𒅎𒂂 𒆏𒋾
	

𒊭 𒂄𒉌 𒂊𒊑𒅀𒋾 𒉺𒀭 𒀭𒂊 𒊐𒋗𒋼 𒅗𒁴
v 60	

𒂖𒆷𒈬𒌑𒀀 𒀸 𒌷𒄩𒇻𒇷𒂊 𒊭 𒆠𒆳 𒀀𒇉𒄘𒃼
	

𒋃𒆪𒉡 𒋛𒋛𒀀𒋫 𒉺𒀭 𒈦𒆠𒅀 𒂟𒌅𒈠
	

𒌑𒃻𒀪𒇻 𒄑𒆪𒈨𒌍𒋙𒌦 𒀀𒈾𒆪 𒀀𒈾 𒀭𒀸𒋩
	

𒀭𒌍 𒀭𒌓 𒀭𒂗 𒀭𒉺 𒀭𒌋𒄥 𒀭𒈹 𒊭 𒀏𒆠
	

𒀭𒈹 𒊭 𒌷𒇹𒀭 𒀭𒈨𒌍 𒋾𒅅𒇷𒅀
v 65	

𒀀𒈾 𒅗𒃻𒁲 𒇽𒉽 𒆗𒉌 𒄠𒄯𒋙𒉡𒋾𒈠
	

𒋢𒉿𒂊𒀀 𒌨𒊒𒄭𒅖 𒅖𒈬𒌑 𒅋𒇷𒆪
	

𒊑𒍮𒋾 𒆷𒀊𒄫 𒀭𒈾𒋛𒀀𒈠 𒀜𒊑𒁉𒃻
	

𒋛𒊑𒅀𒄠 𒄷𒇷𒅀𒄠 𒋛𒆳 𒍢𒅋𒋾
	

𒀀𒉿𒊏 𒊏𒋗𒌑𒀀 𒄿𒈾 𒄑𒇀 𒀞𒅀
v 70	

𒈲𒋾 𒊓𒉿𒈾𒀜 𒍝𒀪𒄿𒊑 𒄿𒈾 𒊌𒃰
	

𒈜𒁉𒅀 𒅈𒋫𒆏 𒄩𒀭𒁹 𒄑𒉼 𒆗𒈾𒌓
	

𒊭 𒀭𒀸𒋩 𒌑𒆳𒇷𒈠 𒄿𒈾 𒋗𒅀𒅀 𒊍𒁁
	

𒄑𒋻𒋫𒄷 𒉺𒊑𒀪 𒀮𒃻𒋾 𒀜𒌋𒅗 𒈩𒌅𒌋𒀀
	

𒍢𒅕 𒄀𒂇 𒌝𒈠𒈾𒋼 𒈾𒆠𒊑 𒅆𒉡𒋾
v 75	

𒌓𒈨𒅖 𒇡𒄫 𒀠𒊓𒀀 𒁶 𒀭𒅎 𒀾𒄖𒌝
	

𒄿𒈾 𒆠𒂍 𒀭𒀸𒋩 𒂗 𒃲 𒂗𒅀 𒀀𒈾 𒋃𒁲 𒌋 𒁍𒋾
	

𒁶 𒋾𒅁 𒈨𒄭𒂊 𒌑𒊑 𒀀𒈾 𒇽𒉽 𒀀𒍣𒅅
	

𒄿𒈾 𒄑𒆪𒈨𒌍 𒀭𒀸𒋩 𒂗𒅀 𒅇 𒋾𒅁 𒀞𒅀 𒄑𒍣
	

𒄿𒋥𒋢𒌦 𒀀𒉌𒀪𒈠 𒈽𒄯𒋫𒋙𒉡 𒀾𒆲
v 80	

𒂟𒄭𒀀 𒈾𒆠𒊑 𒄿𒈾 𒊻𒍢 𒀯𒀯𒇷
	

𒌑𒃻𒄫𒈠 𒁶𒊑 𒇿𒈨𒌍𒋙𒉡 𒌑𒁄𒇷𒃻
	

𒌓𒍣𒍣𒅖 𒁹𒀭𒄷𒌝𒉼𒌦𒁕𒃻 𒇽𒂈
	

𒊭 𒈗 𒆳𒉏𒈠𒆠 𒀉𒈝 𒂍𒄣𒁺 𒈬𒈠𒀪𒅕
	

𒂟𒄭𒀀𒋙 𒌅𒆰𒋫𒋙 𒃲𒌑 𒀀𒁲 𒇽𒃲𒈨𒌍𒋙
v 85	

𒊭 𒄈 𒈨𒁉 𒆬𒄀 𒋃𒆪𒉡
	

𒅇 𒄿𒈾 𒄯𒈨𒌍 𒊍𒉿 𒆬𒄀 𒊒𒍑𒅆𒄿
	

𒊿𒆪𒊓 𒈩𒋾𒋙𒌦 𒆠𒈠 𒋗𒌑𒊑
	

𒈠𒊒𒋾 𒊭 𒈾𒁺𒌑 𒋳𒌋𒌋𒉡
vi 1	

𒌨𒊒𒄭𒅖 𒌑𒁄𒌨𒋙𒉡𒋾𒈠 𒀾𒆪𒈾 𒈭𒋫𒋙𒌦
	

𒆠𒃻𒁕𒋼𒋙𒉡 𒌑𒈾𒆧 𒊍𒇺 𒀝𒊏𒀀𒋾
	

𒀮𒃻𒋼𒋙𒉡 𒌑𒌓𒊑𒀪 𒄖𒇆𒅖 𒆠𒈠 𒀀𒆗
	

𒃮𒅆 𒊭 𒃻𒈬𒌈 𒋛𒈠𒉌 𒅇𒁵𒉌𒋙𒉡 𒌑𒊬𒁕𒀀
vi 5	

𒍢𒅕 𒅕𒍢𒋾 𒃻𒁲𒅋𒋾 𒆷𒊍𒈬𒋾
	

𒄯𒉌𒄑𒆥 𒍢𒁁𒋾 𒊒𒆪𒁉𒅀 𒄿𒈾 𒁕𒈨𒋙𒉡
	

𒃮𒋗𒋾 𒄿𒊩𒇻𒌑 𒀭𒀀𒇉𒅖 𒊭 𒄑𒇀 𒀞𒅀
	

𒊓𒉿𒈾𒀜 𒊩𒄀 𒅇 𒍢𒉌 𒁕𒈬 𒌋 𒌓𒋙
	

𒊑𒀉𒈬𒆪 𒈠𒃻𒊒𒍑 𒄷𒊑 𒄣𒊏𒁲𒋙𒉡
vi 10	

𒆠𒈠 𒌨𒆠𒋾 𒌑𒂷𒆷𒀀 𒂔 𒊓𒀊𒊓𒉺𒋼
	

𒌑𒈾𒆧𒈠 𒁄𒋫𒋙𒌦 𒀀𒁍𒌓 𒆠𒈠 𒁉𒉌
	

𒆧𒊺𒂊 𒋛𒈠𒉌 𒌑𒈾𒆧 𒋡𒋾𒋙𒌦
	

𒄯𒈨𒌍 𒊍𒉿 𒆬𒄀 𒆠𒊕 𒅁𒁉 𒃻 𒈩𒋾𒋙𒉡
	

𒄠𒄯 𒄿𒈾 𒉆𒍝𒊑 𒍠𒌅𒋾 𒄷𒍝𒀭𒉌𒋙𒉡
vi 15	

𒌑𒌓𒊑𒀪 𒄈𒈨𒌍 𒈨𒁉 𒆬𒄀 𒆬𒌓 𒃻 𒉠𒈨𒌍𒋙𒉡
	

𒂊𒁶 𒋛𒀉𒋾 𒇽𒃲𒈨𒌍𒋙 𒀀𒁲 𒁹𒀭𒉺𒈬𒃻𒌦
	

𒌉 𒁹𒀭𒀫𒌓𒌉𒍑𒋧𒈾 𒊭 𒆷𒉺𒀭 𒀞𒅀 𒅁𒆷𒄷
	

𒀉𒆪𒌑 𒀉𒅀𒋙𒌦 𒁄𒂅𒋢𒌦 𒀸 𒉠 𒌓𒄩𒊑
	

𒀉𒈬𒄩 𒋗𒅀𒀀𒀀 𒄑𒇀𒈨𒌍 𒀀𒁲 𒀲𒆳𒊏𒈨𒌍𒅆𒈾
vi 20	

𒊭 𒄿𒈾 𒆤𒊒𒌒 𒀞 𒆗𒉌 𒊏𒆠𒁍𒊿 𒁲𒆪𒈠
	

𒅇 𒅆𒈾 𒈲𒋗𒊏𒈠 𒊏𒈠𒉡𒍑𒊿
	

𒀉𒋫𒈾𒀠𒆷𒅗 𒁁𒄩𒊕 𒌑𒌁𒊏
	

𒀀𒁲 𒈫 𒆜𒁍 𒈪 𒅋𒇷𒆪 𒁕𒀝𒋙𒉡 𒀊𒊒𒊻
	

𒋗𒌑 𒁹𒌝𒈠𒀭𒈨𒈾𒉡 𒈗 𒆳𒉏𒈠𒆠
vi 25	

𒀀𒁲 𒈗 𒆍𒀭𒊏𒆠 𒇽𒈾𒋝𒅗𒉌 𒊭 𒆳𒆗𒁲
	

𒀀𒇷𒋻 𒀉𒅀𒋙 𒄯𒁀𒋙 𒀞𒅀 𒆠𒈠𒇷𒂊
	

𒍪𒄯𒋙𒌦 𒄑𒄷𒌒 𒄑𒍝𒊏𒋼𒋙𒌦 𒌑𒈦𒊺𒊒𒈠
	

𒀀𒈾 𒋗𒍪𒌒 𒍣𒈨𒌍𒋙𒉡 𒄷𒊑 𒂟𒄭𒀀𒋙𒉡
	

𒌑𒁕𒀪𒄿𒋙 𒂊𒋾𒄣 𒆠𒄿 𒊭 𒀜𒈪 𒌅𒄷
vi 30	

𒋢𒋗𒁲 𒄿𒋻𒊏𒆪 𒈜𒁍𒋙𒌦 𒅆𒈾𒋼𒋙𒌦
	

𒌑𒇡𒊏𒁍 𒆠𒆗 𒄑𒇀𒈨𒌍𒋙𒉡 𒌑𒈦𒊺𒊒𒉌
	

𒍪𒌑𒋙𒌦 𒀀𒈾 𒊏𒁕𒁲𒋙𒉡 𒄑𒇀𒈨𒌍
	

𒀲𒆳𒊏𒈨𒌍𒅀 𒌑𒈠𒀪𒅕 𒂕𒋙𒌦
	

𒁵𒈾𒆗𒋙𒉡 𒊭 𒀀𒈾 𒀮𒃻𒀀𒋼 𒌑𒍮𒌑
vi 35	

𒀀𒊬 𒄿𒁉𒃻𒁺 𒌑𒊏𒊓𒁍 𒄿𒈾 𒄑𒆪
	

𒄿𒈾 𒌓𒈨𒋗𒈠 𒌌𒌅 𒂍𒃲 𒉠 𒌷 𒊭 𒀏𒆠
	

𒀀𒈾 𒊑𒁁 𒈗𒋾𒅀 𒌑𒊕𒇷𒇻
	

𒀀𒈾 𒋰𒊏𒀀𒋼 𒆧𒆳 𒌦𒈨𒌍 𒇻𒇷𒂊 𒌑𒈠𒇻𒅆
	

𒂍𒃲 𒆪𒊑𒇷 𒊭 𒀀𒈾 𒋗𒋼𒋩 𒅗𒊏𒅆
vi 40	

𒉺𒋡𒀀𒁲 𒀲𒆳𒊏𒈨𒌍 𒊓𒈾𒆠 𒊩𒈠 𒋳𒋙
	

𒌑𒊺𒉿𒋙 𒈗𒈨𒌍 𒀀𒇷𒋻 𒈤𒊑 𒀜𒈨𒌍𒅀
	

𒌓𒇻𒃻 𒌌 𒅁𒅆 𒋗𒁁𒊓 𒍮𒄴𒄷𒋥𒈠
	

𒆷 𒉡𒆪𒆳 𒂊𒄫𒌨 𒆷𒁀𒊕 𒌓𒈨 𒁴𒈨𒂗𒃻
	

𒂊𒌋𒌋𒈠 𒅖𒁕𒀀𒃻 𒅕𒈠𒀀 𒄿𒄣𒉺 𒊑𒃻𒀀𒃻
vi 45	

𒂍𒃲 𒃻𒀀𒌅 𒀀𒈾 𒋛𒆟𒋾𒃻 𒀝𒄥
	

𒆠𒊒𒁍𒌑 𒈠𒀪𒁺 𒌌𒌅 𒆠𒆗 𒌑𒊩𒇷
	

𒅇 𒋫𒂇𒋾 𒌷 𒁶 𒀀𒋻𒁴𒈠 𒇻 𒊍𒁀𒋫
	

𒄿𒈾 𒌋𒅗𒄭 𒇻 𒌑𒋥𒁲 𒈦𒃷 𒂍𒃲 𒈤𒊑𒋾
	

𒂊𒍦𒈠 𒄿𒈾 𒆕𒋡𒊑 𒌑𒊩𒇷 𒊭 𒌌𒌅
vi 50	

𒂷𒁲 𒀀𒇉 𒊍𒁀𒋫 𒌓𒆷𒀀 𒍑𒂷𒇷 𒈫 𒈨 𒋾𒅁𒆠
	

𒀀𒈾 𒂊𒆷𒉌 𒌑𒊕𒆠 𒊑𒂊𒋢 𒀸 𒌗 𒊺𒈨𒂊
	

𒌓𒈬 𒁁𒂵𒊑 𒍢𒅕 𒌓𒇷𒂊 𒃻𒀀𒌅
	

𒄿𒈾 𒊩𒌨𒆳 𒈜𒁉𒅀 𒂍𒃲 𒉌𒌓𒉿𒄿𒇷
	

𒅇 𒄑𒌷𒉌 𒉌𒄫𒋾 𒆳𒉺𒋾 𒅇 𒂍𒃲
vi 55	

𒍢𒅕𒌅 𒅁𒋃 𒆳 𒀸𒋩𒆠 𒊭 𒌋𒅗 𒈤𒊑𒋾
	

𒈠𒀪𒁹 𒋗𒌅𒋥 𒊏𒁀𒋫 𒅇 𒅘𒆳
	

𒄿𒈾 𒅆𒌓 𒇽𒁶𒃲𒇷𒂊 𒂗𒄣𒋾
	

𒀀𒈾 𒈬𒉺𒅁 𒁁𒇻𒋾𒅀 𒌑𒊺𒄫 𒄑𒃡𒈨𒌍
	

𒄑𒌷𒉌 𒍢𒊒𒋾 𒋻𒂍 𒆳𒄩𒈠𒉏 𒆳𒄿 𒂖𒇷
vi 60	

𒌑𒆳𒊑𒍝 𒂊𒇷𒊿 𒄑𒅅𒈨𒌍 𒇷𒅀𒊑
	

𒈨𒋤 𒍏 𒉆𒊑 𒌑𒊩𒆧𒈠 𒌑𒋥𒋫𒀀
	

𒆍𒈨𒌍𒊿 𒄿𒈾 𒉌𒌓𒉿𒄿𒇷 𒉿𒍢𒂊
	

𒊭 𒄿𒈾 𒅕𒍢𒀉 𒌷𒁀𒆷𒁕𒀀𒀀 𒅔𒉆𒊒
	

𒀭𒆘𒀭𒆗𒈨𒌍 𒍢𒊒𒋾 𒌑𒊺𒄫𒈠 𒅎𒈾
vi 65	

𒅇 𒋗𒈨𒆷 𒌑𒃻𒊍𒁉𒋫 𒋛𒃻𒊿 𒀀𒈾 𒋗𒋼𒋩
	

𒉌𒆳 𒊕𒁺 𒉺𒋡𒁲 𒄯𒉌𒄑𒆠 𒀲𒋙𒀯𒈨𒌍 𒀀𒂵𒇷𒄿
	

𒌀𒇷 𒄑𒇀𒈨𒌍 𒄑𒀜𒋫𒊏𒋼 𒂊𒋆𒆠 𒅖𒉺𒀀𒋼
	

𒌀𒉺𒈾𒀀𒋼 𒅇 𒊻𒍢 𒊩𒈠 𒋳𒋙 𒌑𒉡𒌓 𒀞
	

𒈾𒊍𒈠𒁲 𒀲𒆳𒊏𒈨𒌍 𒀲𒋙𒀯𒈨𒌍 𒃻 𒂊𒈬𒆠
vi 70	

𒊏𒁀𒀀𒋼 𒄿𒋗𒌑 𒉻𒉡𒊺 𒀀𒈾 𒉌𒊑 𒆠𒊩𒆷𒃻
	

𒆍𒉡𒌑 𒈠𒃲 𒍑𒊐𒁉 𒂍𒃲 𒃻𒀀𒌓 𒌌𒌓 𒍑𒊺𒃻
	

𒀀𒁲 𒈾𒁓𒊑𒃻 𒅈𒍦 𒌑𒊕𒇸 𒈬𒊬𒂊
	

𒅆𒋛𒀀 𒈬𒅀 𒄿𒈾 𒄫𒁉𒃻 𒀾𒆲 𒀀𒈾 𒌒𒆑 𒌓𒈨𒌍
	

𒄿𒈾 𒈗𒈨𒌍 𒌉𒈨𒌍𒅀 𒊭 𒀭𒀸𒋩 𒅇 𒀭𒈹
vi 75	

𒀀𒈾 𒊑𒂍𒌝 𒆳 𒅇 𒌦𒈨𒌍 𒄿𒉆𒁍𒌋 𒍣𒄫𒋙
	

𒂊𒉡𒈠 𒂍𒃲 𒃻𒀀𒌅 𒄿𒆗𒁉𒊒𒈠 𒂗𒈾𒄷
	

𒉣 𒅈𒆪𒌑 𒀭𒄷𒊓 𒇻𒌓𒁹 𒈬𒊬𒂊
	

𒅆𒋛𒀀 𒈬𒅀 𒇷𒄯𒈠 𒉌𒄑 𒈜𒋗𒍑 𒇻𒀬
	

𒌨𒆠 𒀀𒈾 𒀾𒊑𒋗 𒇻𒌁 𒀭𒀸𒋩 𒅇 𒀭𒈹
vi 80	

𒅅𒊑𒁉𒋙 𒄿𒋆𒈬𒌋 𒈬𒅘𒄫 𒋃𒊑𒅀
	

𒅇 𒈬𒅀 𒀭𒀸𒋩 𒂗 𒃲 𒀜 𒀭𒈨𒌍
	

𒅘𒊕 𒇷𒍣𒄑𒋢 𒄑𒉺 𒅇 𒄑𒄖𒍝
	

𒇷𒁶𒋗𒈠 𒇺𒆠𒉺 𒁄𒋙
	

𒌗𒋗𒆰𒈾 𒇷𒈬 𒁹𒂵𒄭𒇻
	

𒇽𒂗𒉆 𒌷𒄩𒋫𒍮𒅗
	

𒌗𒊺𒆥𒋻 𒌓𒌋𒌋𒄰 𒇷𒈬 𒁹𒂗𒅆𒀀𒉌
	

𒇽𒂗𒉆 𒌷𒃻𒂵𒈩
